چرا باید از متدها جاوا اسکریپت استفاده کنیم؟
وقتی با متد‌ها و مزایایی که یک متد ساده می‌تواند برای ما به ارمغان بیاورند آشنا شوید تازه به ضرورت استفاده از آن‌ها پی خواهید برد.  موارد زیر کم‌ترین قابلیت‌هایی هستند که متد‌ها در جاوا اسکریپت در اختیار برنامه‌نویس قرار می‌دهد.
زمان توسعه سریع‌تر به دلیل قابلیت استفاده مجدد کدها با رویکرد متد
خطایابی و نگهداری راحت‌تر کدها در زمان توسعه و بهره‌برداری
امکان تولید کدهای کارآمدتر به دلیل سازماندهی بهتر کدها با متد
متد‌ها معمولاً برای دسترسی داده‌های ذخیره شده در یک شی و ویرایش یا انجام عملیاتی خاص روی آن استفاده می شوند. به‌عنوان مثال می توانید از روش length برای یافتن طول یک رشته استفاده کنید.Push در جاوا اسکریپت متد دیگری است که برای افزودن یک عنصر جدید به آرایه استفاده می‌شود.
متدهای رشته «String» در جاوا اسکریپت

تابع length()‎: طول یک رشته‌ای که به آن پاس می‌دهیم را برمی‌گرداند.
تابع indexOf()‎: اندیس قرارگیری یک کاراکتر مشخص را در یک رشته را برمی‌گرداند.
تابع charAt()‎: کاراکتر اندیس مشخص شده را در یک رشته برمی‌گرداند.
تابع substring(‎): یک زیر رشته از یک رشته را برمی گرداند.
تابع toUpperCase()‎: تمام حروف یک رشته را به حروف بزرگ تبدیل می‌کند.
تابع toLowerCase()‎: تمام حروف یک رشته را به حروف کوچک تبدیل می‌کند.
تابع trim()‎: فضای خالی بین کاراکترها را حذف می‌کند.

متد‌های آرایه در javascript
تابع push()‎: یک عنصر جدید به انتهای آرایه اضافه می‌کند.
تابع pop()‎: آخرین عنصر آرایه را حذف می‌کند.
تابع shift()‎: اولین عنصر آرایه را حذف می‌کند.
تابع unshift()‎: یک عنصر به ابتدای آرایه اضافه می‌کند.
تابع sort()‎: عناصر آرایه را به ترتیب صعودی مرتب می‌کند.
تابع reverse()‎: ترتیب عناصر یک آرایه را معکوس می‌کند.

متد‌های آبجکت یا شی در جاوا اسکریپت
تابع hasOwnProperty()‎: یک مقدار بولی را برمی‌گرداند که نشان می‌دهد آیا Object مورد نظر دارای ویژگی مشخص شده است یا خیر.
تابع keys()‎: آرایه‌ای از کلیدهای Object را برمی‌گرداند.
تابع values()‎: آرایه‌ای از مقادیر Object را برمی‌گرداند.


